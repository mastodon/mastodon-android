A Mastodon a legjobb módja annak, hogy a történésekkel kapcsolatban naprakész maradj. Kövess bárkit a födiverzumban, és láss mindent időrendi sorrendben. Nincsenek algoritmusok, reklámok vagy kattintásvadászat.

Ez a Mastodon hivatalos androidos alkalmazása. Villámgyors és meghökkentően szép, úgy lett tervezve, hogy ne csak sokoldalú, de könnyen használható is legyen. Az alkamazásban ezeket teheted:

FEDEZZ FEL

■ Fedezz fel új írókat, újságírókat, művészeket, fotósokat, tudósokat és másokat
■ Nézd meg, hogy mi történik a világban

OLVASS

■ Kövesd figyelemmel, hogy mi érdekli az embereket, mindezt egy időrendi hírfolyamban, megszakítások nélkül
■ Kövess hashtageket, hogy valós időben kövess különböző témákat

ALKOSS

■ Tegyél közzé bejegyzéseket a követőid vagy az egész világ számára, szavazásokkal, magas minőségű képekkel és videókkal
■ Vegyél részt érdekes beszélgetésekben másokkal

VÁLOGASS

■ Hozz létre listákat, hogy ne maradj le egyetlen bejegyzésről sem
■ Szűrj ki szavakat vagy kifejezéseket, hogy megmondd, hogy mit szeretnél látni, és mit nem

ÉS EZ CSAK A KEZDET!

■ Szép téma, amely követi a személyre szabott színsémádat, legyen világos vagy sötét
■ QR-kódok megosztása vagy beolvasása, hogy gyorsan Mastodon-profilt válthass másokkal
■ Bejelentkezés és váltás több fiók között
■ Kapj értesítést, ha egy adott személy közzétesz valamit (a csengő ikonnal)
■ Csak semmi spoiler! A bejegyzéseket tartalmi figyelmeztetés mögé teheted

HATÁSOS KÖZZÉTÉTELI PLATFORM

Többé nem kell egy átláthatatlan algoritmus kedvére tennéd, amely eldönti, hogy a barátaid mit látnak a bejegyzéseidből. Ha követnek, látni fogják.

Ha közzéteszed a nyílt webnek, akkor elérhető lesz a nyílt weben. Biztonsággal oszthatsz meg hivatkozásokat a Mastodonon, annak tudatában, hogy bárki el tudja olvasni bejelentkezés nélkül is.

A beszélgetések, szavazások, magas minőségű képek, videók, hangok, a tartalmi figyelmeztetések mellett a Mastodon számos módot biztosít az önkifejezésre.

HATÁSOS OLVASÁSI PLATFORM

Nem kell reklámokat megjelenítenünk, így nem célunk, hogy az alkalmazásban tartsunk. A Mastodon rendelkezik a külső alkalmazások és integrációk leggazdagabb választékával, így olyan élményt választhatsz, amely a számodra leginkább megfelelő. 

Köszönhetően az időrendi kezdőlapi hírfolyamnak, könnyen meg tudod mondani, hogy mikor vagy naprakész, és utána foglalkozhatsz mással.

Nem kell aggódnod, hogy egy félrekattintás végleg tönkreteszi a javaslataidat. Nem próbáljuk meg kitalálni, hogy mit szeretnél látni, rádbízzuk az irányítást.

PROTOKOLLOK, NEM PLATFORMOK

A Mastodon nem olyan, mint egy hagyományos közösségimédia-platform, egy decentralizált protokollra épül. Regisztrálhatsz a hivatalos kiszolgálónkon, vagy választhatsz egy külső felet, aki kiszolgálja az adataidat és kezeli az élményedet.

A közös protokollnak köszönhetően, nem számít hogy mit választol, zökkenőmentesen kommunikálhatsz az egyéb Mastodon-kiszolgálókon lévő emberekkel. De ez még nem minden: egyetlen fiókkal más födiverzum-platformokon lévő emberekkel is kommunikálhatsz.

Nem vagy elégedett a választásoddal? Bármikor másik Mastodon-kiszolgálóra válthatsz úgy, hogy magaddal viszed a követőidet is. Haladó felhasználók akár a saját infrastruktúrájukat is használhatják, mivel a Mastodon nyílt forráskódú.

NONPROFIT TERMÉSZETŰ

A Mastodon egy az Egyesült Államokban és Németországban bejegyzett nonprofit szervezet. Nem a platformból kinyerhető pénzügyi haszon motivál minket, hanem hogy a legtöbbet hozzuk ki belőle.

BEMUTATVA A SAJTÓBAN: TIME, Forbes, Wired, The Guardian, CNN, The Verge, TechCrunch, Financial Times, Gizmodo, PCMAG.com és továbbiak.